<?xml version="1.0" encoding="utf-8"?>
<TEI>
<teiHeader>
<fileDesc>
<titleStmt>
<author>Catullus</author>
<title type="poetry">carmina</title>
<date when="-54">I a.C.</date>
</titleStmt>
<publicationStmt>
<p>test</p>
</publicationStmt>
<sourceDesc>
<p>web</p>
</sourceDesc>
</fileDesc>
</teiHeader>
<text>
<body>
<div type="poem" n="84">
<head>ad Arrium</head>
<lg type="eleg" n="1">
<l n="1" type="h"><quote>chommoda</quote> dicebat, si quando commoda vellet</l>
<l n="2" type="p">dicere, et insidias <persName>Arrius</persName> <quote>hinsidias</quote>,</l>
</lg>
<lg type="eleg" n="2">
<l n="3" type="h">et tum mirifice sperabat se esse locutum,</l>
<l n="4" type="p">cum quantum poterat dixerat <quote>hinsidias</quote>.</l>
</lg>
<lg type="eleg" n="3">
<l n="5" type="h">credo, sic mater, sic liber avunculus eius</l>
<l n="6" type="p">sic maternus avus dixerat atque avia.</l>
</lg>
<lg type="eleg" n="4">
<l n="7" type="h">hoc misso in <geogName>Syriam</geogName> requierant omnibus aures</l>
<l n="8" type="p">audibant eadem haec leniter et leviter,</l>
</lg>
<lg type="eleg" n="5">
<l n="9" type="h">nec sibi postilla metuebant talia verba,</l>
<l n="10" type="p">cum subito affertur nuntius horribilis,</l>
</lg>
<lg type="eleg" n="6">
<l n="11" type="h"><geogName>Ionios</geogName> fluctus, postquam illuc <persName>Arrius</persName> isset,</l>
<l n="12" type="p">iam non <geogName>Ionios</geogName> esse sed <quote><geogName>Hionios</geogName></quote>.</l>
</lg>
</div>
</body>
</text>
</TEI>
